---
sidebar_position: 6
---

# علم البيانات

## المعلومات الأساسية عن التخصص

---
### تعريف التخصص  


علم البيانات هو تخصص في مجال الحاسب يهدف إلى استخراج معلومات مفيدة من كميات ضخمة من البيانات،. هذا التخصص يجمع بين لغات البرمجة، الإحصاء، والذكاء الاصطناعي.
 توجد أهميته في أنه يساعد المؤسسات على اتخاذ قرارات مبنية على تحليل دقيق للبيانات.
:::info

<details>
  <summary>
  المراحل الرئيسية الي يمر فيها عالم البيانات:
  </summary>

 1. فهم وتعريف المشكلة (Problem Definition:
- من أهم الخطوات أنك تعرف ايش الهدف من المشروع أو التحيل بشكل دقيق ومفصل
- لازم تعرف تتواصل مع المعنية لفهم المتطلبات
  
2. جمع البيانات (Data Collection):
- لازم تحدد مصادر البيانات الي بتاخذ منها بياناتك
- تبدا تجمع بياناتك وتنظمها

3. تنظيف البيانات (Data Cleaning):
- لازم تعرف كيف تتعامل مع البيانات خصوصا لو كانت ناقصة أو مكررة أو فيها قيم غير منطقية
- لازم تتأكد أن البيانات جاهزة بحيث تكون نظيفة وصالحة للتحليل
- الخطوة هذي هي أساسك للتحليل لو ما طبقتها بشكل كافي تحليلك ونتائج ما بيكونو دقيقين

4. استكشاف البيانات (Exploratory Data Analysis-EDA):
- تحليل البيانات بشكل مبدئي باستخدام المبادئ الإحصائية والرسوم البيانية --بشكل برمجي--
- استكشاف الأنماط, التوزيعات, العلاقات, والمتغيرات المبهمة والغير واضحة

5. إعداد البيانات (Data preprocessing):
- تحويل البيانات وتجهيزها بالشكل المناسب لنمذجتها ("كيف الخوارزمية الي بتسويها قادرة على قراءة بياناتك")
- أحيانا تنشئ روابط جديدة (Feature Engineering)
  
6. بناء النموذج (Data Modeling):
- تختار إيش الخوارزمية المناسبة (مثل الانحدار, التصنيف, الشبكات العصبية وغيرها) يختلف النموذج على حسب بياناتك
- تدريب النموذج وضبط معاييره
 
7. تقييم النموذج (Model Evaluation):
- تستخدم مقاييس معينه لتقييم أداء النموذج
- تقارن بين النماذج وتختار الأفضل
 
8. نشر النموذج (Deployment):
- تنقل النموذج لبيئة الإنتاج (مثل تطبيق ويب او نظام داخلي)
- تتأكد من أن النموذج شغال بشكل مستمر وفعال
 
9. المتابعة والتحسين (Monitoring & Maintenance):
- تراقب أداء النموذج مع الوقت
- تحدث النموذج إذا تغيرت البيانات أو الأهداف
</details>

 
### ❓هل يناسبني هذا التخصص؟ 

إذا كنت مهتم بالبرمجة وتحب تتعلم لغات مثل **Python** و**R** و**SQL**، وعندك حب للتحليل والمنطق، وتحب تفهم وش يصير خلف الأرقام، وكمان تحس إن عندك فضول تستكشف وتحلل، وتحب الأرقام والرياضيات، وتعرف توصل فكرتك للناس، أو على الأقل ودك تتعلم كيف، وفوق كل هذا تحب تطور نفسك وتتعلم أشياء جديدة دايم, فالصفات هذي كلها بتساعدك تصير مميز في تخصص علم البيانات.

## محتوى التخصص
### ما ستتعلمه في التخصص (مواد/مهارات)  

 بتتعلم لغات برمجة زي **Python** و**SQL**، لأنها أساس التعامل مع البيانات.  
وكمان تدخل في **الإحصاء والرياضيات**، لأنك تحتاج تفهم كيف تحلل الأرقام وتستنتج منها أشياء مفيدة.

بتتعلم كيف **تنظف البيانات**، لأن البيانات الحقيقية دايم تكون فيها مشاكل، ناقصة أو غير مرتبة.  
بعدين تبدأ تشتغل على **تحليلها** و**تصويرها برسومات** تساعدك توصل فكرتك بشكل واضح.

مع الوقت، تدخل على شيء ممتع اسمه **تعلم الآلة (Machine Learning)**، وتبدأ تبني نماذج ذكية تتعلم من البيانات وتتوقع أشياء مثل:  
من العميل اللي ممكن يترك الخدمة؟ أو أي منتج ممكن ينجح؟ وغيرها كثير

#### 🎯 غير المهارات التقنية، بتكسب مهارات مهمة جدًا مثل:

- حل المشكلات  
- التفكير التحليلي  
- عرض الأفكار ببساطة  
- الشغل الجماعي  

يعني في النهاية، تطلع شخص يقدر **يحول الأرقام لقرارات ذكية** تفيد أي جهة: شركة، مؤسسة، أو حتى مشروعك الخاص 🚀

### خطة التخصص (توصية 44)

![plan - Copy](https://github.com/user-attachments/assets/793c401d-0c10-47f0-808c-d567f64a9467)

> ⚠️ **ملاحظة:**  
> الخطة الدراسية ممكن تتغير من سنة لسنة، لكن هذي قائمة بأهم المواد الأساسية في التخصص:
- الإحصاء التطبيقي لعلم البيانات  
- هياكل البيانات  
- جمع وتهيئة البيانات  
- تحليل البيانات  
- إدارة البيانات والمخازن  
- نمذجة البيانات  
- أمن البيانات  
- تطبيقات تنقيب البيانات  
- تصوير البيانات  
- تحليل الأعمال  
- البيانات الضخمة  
- حوكمة البيانات  
### مجالات التخصص  

- تحليل البيانات (Data Analysis)  
- تعلم الآلة (Machine Learning)  
- الذكاء الاصطناعي (Artificial Intelligence)  
- هندسة البيانات (Data Engineering)  
- تصور البيانات (Data Visualization)  
- التحليل الإحصائي (Statistical Analysis)  
- التحليل التنبؤي (Predictive Analytics)  
- تحليل البيانات الضخمة (Big Data Analytics)

### المهارات الداعمة  

- إدارة الوقت   
- حل المشكلات   
- مهارات العمل الجماعي  
- التعلم الذاتي  
- الإلمام باللغة الإنجليزية  
- مهارات كتابة التقارير وتوثيق العمل  
- الفضول وحب التجربة والاكتشاف

## الآفاق المستقبلية
### الوظائف المستقبلية وسوق العمل 

سوق العمل في علم البيانات واسع ومتشعّب، وكثير ناس يظنون إن التخصص كله بس "تحليل بيانات"، لكن الواقع أوسع من كذا بكثير.

في الحقيقة، كل جزء من دورة حياة البيانات يعتبر مجال مستقل، وله شغل مختلف، وخبرات وأدوات خاصة. من أول ما يتم جمع البيانات، مرورًا بتنظيفها وتجهيزها، ثم تحليلها، وبعدها بناء النماذج، وأخيرًا عرض النتائج واتخاذ قرارات مبنية عليها — كل مرحلة فيها تخصصات ووظائف مختلفة، لكنها مترابطة وتكمّل بعضها.

**ومن أهم المسمّيات:**
- محلل بيانات (Data Analyst)  
- عالم بيانات (Data Scientist)  
- مهندس بيانات (Data Engineer)  
- محلل ذكاء أعمال (BI Analyst)  
- مهندس تعلم آلي (ML Engineer)

### 📊 سوق العمل في السعودية:

- الطلب عالي جدًا.
- الوظائف منتشرة في قطاعات مثل: **البنوك، الصحة، التجارة، الجهات الحكومية، والمشاريع الكبرى** مثل **نيوم**.  

### 🚀 الاتجاهات الحديثة في المجال:

- الذكاء الاصطناعي والتعلم الآلي  
- تحليل البيانات الضخمة  
- التحليل في الوقت الحقيقي (Real-time Analytics)

### التحديات والصعوبات  
تخصص علم البيانات فيه فرص كبيرة، لكنه ما يخلو من التحديات، سواء وأنت تدرس أو بعد ما تتخرج وتدخل سوق العمل. التعامل مع هالتحديات يحتاج صبر، ووضوح، ورغبة حقيقية في التعلم المستمر.

#### 🎓 في الحياة الأكاديمية (أثناء الدراسة)

1. **تعدد المهارات المطلوبة**  
ما راح تدرس مادة أو مجال واحد فقط، لازم تجمع بين البرمجة، الإحصاء، الرياضيات، أدوات التحليل، التعلم الآلي… كل هذا مع بعض، وقد يكون مرهق بالبداية.

2. **المشاريع المعقدة**  
غالبًا بتواجه مشاريع فيها بيانات غير نظيفة أو أسئلة ما لها إجابة واحدة، وتحتاج منك تفكير مفتوح وحلول مبتكرة.

3. **قلة المراجع العربية**  
المحتوى العربي في المجال محدود، وغالبًا تحتاج تعتمد على مصادر ودورات إنجليزية، وهذا ممكن يصعب الموضوع إذا لغتك مو قوية.

4. **صعوبة البداية**  
بداية التخصص ممكن تكون محبطة شوي، لأن المعلومات كثيرة وجديدة، لكن مع الوقت، تبدأ الصورة تتضح، والروابط بين الأشياء تصير أوضح وأسهل.



#### 👨‍💻 في الحياة العملية (بعد التخرج)

1. **البيانات الواقعية فوضوية**  
نادراً ما تحصل بيانات جاهزة للتحليل، غالبًا فيها نقص، أو أخطاء، أو حتى غير مفهومة. تجهيز البيانات أحيانًا ياخذ وقت أكثر من تحليلها.

2. **التعامل مع فرق غير تقنية**  
لازم تعرف كيف تشرح شغلك بلغة يفهمها غير المختصين، سواء كانوا مدراء، عملاء، أو فرق ثانية. هالمهارة ما تنزرع فيك فجأة، تحتاج وقت وممارسة.

3. **توقعات غير واقعية**  
بعض الجهات تتوقع إنك تقدر تحل كل شيء باستخدام البيانات، وهذا يخلق ضغط عالي وتوقعات غير منطقية.

4. **التطور السريع**  
كل يوم تطلع أدوات وتقنيات جديدة، ولو ما كنت تتابع وتتعلّم باستمرار، بتتأخر عن السوق بسرعة.

## تجارب ونصائح عملية

- [تجربة فيصل العُمري - طالب في دفعة 44](/blog/ds-exp/faisal-alomri)
- [تجربة نوريه محمد - متخصصة في تحليل البيانات](/blog/ds-exp/nuriyamohamed)
- [تجربة عبدالرحمن الأكلبي - متخصص في تحليل البيانات](/blog/ds-exp/aalaklabi)



### معلومات مغلوطة عن التخصص وتصحيحها  
- علم البيانات كله Excel وتحليل بسيط 

الواقع إن Excel ممكن يُستخدم بالبدايات أو في التقارير البسيطة، لكن الشغل الحقيقي يعتمد على لغات برمجة مثل Python وR، وأدوات مثل SQL، Pandas، NumPy، وScikit-learn.

- علم البيانات ما فيه برمجة، بس تقارير وبيانات جاهزة

الحقيقة إن البرمجة جزء أساسي من المجال، خصوصًا في تنظيف البيانات، بناء النماذج، وتحليل النتائج.

- لازم تكون دكتور رياضيات عشان تفهم علم البيانات  

الرياضيات والإحصاء مهمين، لكن ما تحتاج تكون عبقري، يكفي يكون عندك فهم جيد وتعرف كيف تستخدم الأدوات بشكل صحيح.

- المجال كله عن الذكاء الاصطناعي والتعلم العميق  

الصدق إن كثير من الشغل في علم البيانات يكون في التحليل الوصفي، النماذج البسيطة، واتخاذ القرارات المبنية على البيانات.

- تتعلم خوارزمية وحدة وتطبقها على كل شيء 

هذا المفهوم غلط، لأن كل مشكلة لها طريقة تحليل مناسبة، ولازم تفهم البيانات زين قبل تختار النموذج الصح.

- إذا خلصت كورس أو شهادة تصير محترف 

الكورسات تعطيك الأساس، لكن الاحتراف يجي من التطبيق العملي، التجربة، والمشاريع الواقعية.


### نصائح عامة وأغلاط لاتطيح فيها  
#### ابدأ بالأساسيات ولا تستعجل التخصص  
فهمك للأساسيات مثل Python، الإحصاء، وSQL راح يبني لك قاعدة قوية وتسهّل عليك كل شيء بعدين.

#### خذ مشروع صغير واشتغل عليه  
المشاريع الواقعية تعلّمك أكثر من ألف كورس. حتى لو كانت فكرة بسيطة، جرب وطبق بنفسك.

#### لا تتعلق بالأدوات  
الأدوات كثيرة وتتغير، ركّز على المفاهيم. اللي يتقن المفهوم يقدر يتعلم أي أداة بسهولة.

#### لا تقارن نفسك بالناس  
كل واحد له رحلته، خلك واقعي واشتغل على مستواك وخططك.

#### تعلّم التوثيق والتواصل  
مو بس تحلل، لازم تشرح شغلك وتعرضه بطريقة واضحة. التوصيل أهم من التحليل أحيانًا.

#### اشتغل على لغة إنجليزية قوية  
أغلب المحتوى، الوظايف، والأدوات باللغة الإنجليزية. حتى لو مو ممتاز، حاول تطوّرها شوي شوي.

#### لا تخاف من الرياضيات  
الرياضيات في علم البيانات **مو متعمقة ولا مرعبة**، بالعكس، أغلبها مفاهيم بسيطة مثل المتوسط، الانحراف المعياري، والاحتمالات.  
تفهمها مرة وحدة وتستخدم أدوات تساعدك تطبقها بدون تعقيد.

#### تتعلم كل شيء دفعة وحدة  
علم البيانات بحر، خذ خطوة خطوة ولا تحاول تشربه كله بيوم.

#### تشتغل على أدوات بدون ما تفهم ليه تستخدمها  
لا تستخدم أداة أو خوارزمية لأن الكل يستخدمها. افهم وش تسوي أول.

#### تركز على الكود وتنسى التحليل  
التحليل هو الجوهر، والكود مجرد وسيلة. لازم تفهم البيانات قبل ما تبرمج.

#### تسوي Dashboard بدون ما تفهم هدفك  
قبل ما تعرض النتائج، اسأل نفسك: وش الهدف؟ وش الرسالة اللي أبغى أوصلها؟

#### تعتمد على دورات فقط بدون تطبيق  
التعلم يصير فعّال إذا طبّقت. لا تكتفي بالمشاهدة، لازم تشتغل بإيدك.


## دعم إضافي

### مصادر خارجية

#### منصات عربية

- [**منصة سطر – مسار علم البيانات والذكاء الاصطناعي**](https://satr.codes/paths/data-science-and-ai)

#### منصات عالمية ودورات متخصصة

- [**Python Data Scientist – INE**](https://my.ine.com/DataScience/learning-paths/1145995e-2db9-4b93-a0f3-5607887aba6b/python-data-scientist)

- [**Power BI 101 – Microsoft**](https://learn.microsoft.com/en-us/training/modules/get-started-power-bi/)

- [**Design Databases with PostgreSQL – Coursera**](https://www.coursera.org/learn/database-management)

- [**Python Data Scientist Track – DataCamp**](https://www.datacamp.com/tracks/data-scientist-with-python)

- [**Google Data Analytics Certificate – Coursera**](https://www.coursera.org/professional-certificates/google-data-analytics)

- [**Microsoft Power BI Analyst Certificate – Coursera**](https://www.coursera.org/professional-certificates/microsoft-power-bi-data-analyst)

- [**IBM Data Analyst Certificate – Coursera**](https://www.coursera.org/professional-certificates/ibm-data-analyst)

- [**IBM Data Science Certificate – Coursera**](https://www.coursera.org/professional-certificates/ibm-data-science)


#### كتب موصى بها

- [Python for Data Analysis – Amazon](https://www.amazon.com/dp/1491957662)  
- [Hands-On Machine Learning – Amazon](https://www.amazon.com/dp/1098125975)

#### مواقع تعليمية وتفاعلية

- [Kaggle – منصة تحديات البيانات](https://www.kaggle.com/)  
- [DataCamp – دورات تفاعلية](https://www.datacamp.com/)

#### قنوات يوتيوب مفيدة

- [Ken Jee](https://www.youtube.com/c/KenJee1)  
- [StatQuest (Josh Starmer)](https://www.youtube.com/c/joshstarmer)  
- [Krish Naik](https://www.youtube.com/c/KrishNaik)  
- [قناة الذكاء الاصطناعي بالعربي](https://www.youtube.com/c/AIArabia)

  #### خطط جاهزة ممكن تعجبك
- [Data Analyst Roadmap](https://roadmap.sh/data-analyst)
- [AI and Data Scientist Roadmap](https://roadmap.sh/ai-data-scientist)
  

### وفي النهاية:
> ﴿ وَأَنْ لَيْسَ لِلْإِنْسَانِ إِلَّا مَا سَعَى وَأَنَّ سَعْيَهُ سَوْفَ يُرَى﴾ 
