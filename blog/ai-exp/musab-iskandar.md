---
title: تجربة مصعب إسكندر
authors:
  name: مصعب إسكندر
  url: https://x.com/musab_iskandar
  image_url: https://pbs.twimg.com/profile_images/1841467117528354817/WWYn7RH__400x400.jpg
tags: [ai, 44]
---

في فكرة جميلة لاختيار التخصص معروفة بـ"رفق"، وهي اختصار لثلاث كلمات: رغبة، وفرصة، وقدرة. إذا اجتمعت هذي الثلاثة في تخصص واحد، فغالبا إنه مناسب لك.


1. إيش كان سبب دخولك الذكاء الإصطناعي؟

اجتمعت فيه العناصر الثلاثة
<!-- truncate -->
---
2. كطالب مستجد كيف اعرف اذا الذكاء الإصطناعي يناسبني ؟

الذكاء الاصطناعي قائم بشكل أساسي على الرياضيات والبرمجة، فإذا كنت ممتاز فيهم غالبا بتكون ممتاز في الذكاء الاصطناعي وباقي تخصصات الحاسب

---
3. لو رجع فيك الزمن، هل بتدخل الذكاء الإصطناعي من جديد؟

أكيد

---
4. متى قدرت تحدد مجالك الفرعي؟ وكيف قدرت تحدده؟

في السنة الثالثة بدأنا نتعمق في مجالات الذكاء الاصطناعي وتعلمنا أشهر مجالين تقريبا: الرؤية بالحاسب (Computer Vision) ومعالجة اللغات الطبيعية (NLP)، فبعد ما تعلمت وجربت مجالات مختلفة عرفت أنسبها، وكان الـNLP

---
5. إيش أكثر الأشياء اللي ممكن تفيدك خلال مسيرتك الجامعية؟ مثلًا المواد الدراسية، المشاريع، الدورات التدريبية، أو الأنشطة اللاصفية؟

بالنسبة للمواد الدراسية والدورات التدريبية فالنت مليان دورات مفيدة في الذكاء الاصطناعي وفي غيره، احرصوا على التعلم الذاتي وابحثوا عن الدورات المناسبة، ومن أشهر الدورات للبداية في الذكاء الاصطناعي هي ثلاث دورات في كورسيرا: Mathematics for Machine Learning and Data Science. 
ولغة بايثون تعتبر الأساسية والأكثر استخداما في المجال، وماهي صعبة يا كثر الشروحات في اليوتيوب وباقي المنصات.
أما المشاريع فمن أفضل الوسائل للتعلم حرفيا، احرصوا عليها وحاولوا دايما تجتهدوا في مشاريع المواد، ويا سلام لو حصلتوا مشاريع خارج الجامعة
وآخر شي الأنشطة اللاصفية، مفيدة جدا وإن كانت فايدتها غير مباشرة، الأنشطة اللاصفية تكسبك علاقات ومهارات ناعمة كثيرة جدا وتنشر اسمك وسمعتك

---
6. كيف تشوف الفرص بعد التخرج؟ سواءً في التدريب الصيفي/التعاوني أو في سوق العمل؟

صعب أحكم على الفرص وأنا ما زلت طالب، لكن عموما الذكاء الاصطناعي انتشر انتشار شاسع في كل العالم، وصار متطلب في أغلب الشركات إذا مو كلها، والطلب عليه عالي جدا عالميا
أما التدريب فما أخفيكم إن الطلاب الذكاء الاصطناعي عانوا في الحصول على التدريب التعاوني، حقيقة كنا ضايعين ومافي مسؤول متعاون في قسمنا نستفسر منه، لكن بإذن الله الأوضاع تتحسن السنة الجاية 

---
7. ممكن تتكلم لنا عن الوظائف المستقبلية في المجال؟ وكيف تشوف سوق العمل حاليًا للمتخرجين؟

زي ما قلت السوق واعد جدا، ابحثوا في لينكدان بأشهر المسميات الوظيفية وشوفوا كمية الوظايف، هذي أمثلة لأشهر المسميات:
- AI Engineer 
- ML Engineer 
- MLOps Engineer 
- Deep Learning Engineer
- AI Researcher
- Data Scientists 
- Computer Vision Engineer 
- NLP Engineer 
- Reinforcement Learning Engineer 
- وغيرها كثييير

---
8. إيش نصائحك للطلاب المقبلين على تخصص الذكاء الإصطناعي؟ وللطلاب اللي مقبلين على التخرج من الذكاء الإصطناعي؟

احرصوا على التعلم الذاتي، واجتهدوا في المشاريع، وإذا جاتكم مادة صعبة أو دكتور سيء لا تتذمروا وابحثوا عن حلول، النت مليااان دورات وشروحات
وآخر شي ابدؤوا انشروا محتوى في منصات التواصل وعرفوا الناس عليكم وخصوصا في لينكدان، هذي نصيحة ما سمعتها إلا متأخر للأسف لكنها مهمة جدا
